<div class="list"><div class="list__item"><div class="list__inner-box list__inner-box--with-top-line db pr"></div></div></div><div class="static-content clear-fix show-link-visited"><div id="news-content-container"><p>Իսպանիայում դատավորը որոշել է փակել ամուսինների դեմ բացված գործը, որոնց մանկահասակ դստերը նկատել էին բազմաբնակարանային շենքի 4-րդ հարկի պատուհանի տակ գտնվող նեղ եզրով քայլելիս:</p><p>Ինչպես տեղեկացնում է <a href="https://www.dailymail.co.uk/news/article-8031833/Spanish-judge-drops-probe-couple-toddler-filmed-walking-narrow-82ft-high-ledge.html" target="_blank" rel="nofollow">Daily Mail-</a>ը, դատավորն առաջարկել է կասեցնել գործը և ոչ մի տուգանք կամ պատիժ չի սահմանել կատարվածի առնչությամբ: Նշվում է, որ միջադեպը տեղի է ունեցել Տեներիֆեում հունվարի 4-ին:</p><p>Երեխայի ծնողներին բուռն քննադատության էին ենթարկել սոցցանցում, որտեղ տարածվել էր երեխային 25 մետր բարձրությամբ վտանգավոր հարթակով միայնակ քայլելիս պատկերող տեսանյութը:</p><p>Ինչպես երևում է տեսանյութում, երեխան պատուհանից գնացել է դեպի պատշգամբ, այնուհետև հետ գնացել նույն ճանապարհով:</p><p>Մայրը դատավորին հայտնել է, որ միջադեպը տեղի է ունեցել վայրկյանների ընթացքում, երբ ինքը ցնցուղ ընդունելիս է եղել, իսկ ամուսինը տանը չի եղել: </p><p>Դատավորի հայտարարության մեջ նշվում է, որ դատարանը լսել է ծնողներին, որոնք հավաստիացել են, որ նման միջադեպ այլևս չի կրկնվի:</p><br><p><iframe id="molvideoplayer" src="https://www.dailymail.co.uk/embed/video/2083198.html" style="min-height:66vw"></iframe></p></div></div>