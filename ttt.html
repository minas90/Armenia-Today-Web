<div><div class="post_news__text" data-io-article-url="https://www.pravda.com.ua/news/2018/12/3/7200012/"> <p>Серед затриманих 2 грудня у Тбілісі (Грузія) українців був народний депутат від "Самопомочі" та екс-керівник добровольчого батальйону "Донбас" Семен Семенченко.</p> <p>Про це у Facebook <a href="https://www.facebook.com/yuri.biriukov?__tn__=%2CdC-R-R&amp;eid=ARAElznoq0aU7Gm08TQ_BKzY6CktVxCv0SDadG5dCGk_PhBq1y1hOl5tyTIcYxR7o2WtaiNzx-lq8lTI&amp;hc_ref=ARTdlyUF0wFL7he2XADiSN3qfBIFAqqP35efFbLSAALavIR9grflYvMWxYws4oKunjU&amp;fref=nf" rel="noopener noreferrer" target="_blank">написав</a> радник президента України Петра Порошенка Юрій Бірюков.</p> <p>"У мене є ... різного роду контакти, вони підтвердили інформацію про те, що Семенченко в Тбілісі, що Семенченко втравив нас в дипломатичний скандал, що Семенченко підставив "своїх" людей і в останній момент втік", - заявив Бірюков.</p> <p><div class="video-container"><iframe frameborder="0" scrolling="no" src="https://www.facebook.com/plugins/post.php?href=https%3A%2F%2Fwww.facebook.com%2Fyuri.biriukov%2Fposts%2F2223815814553890&amp;width=500"></iframe></div></p><script type="text/javascript">
admixerML.fn.push(function() {
admixerML.defineSlot({z: '83bba786-37ac-45ce-b53f-cb9eef47c9e4', ph: 'admixer_83bba78637ac45ceb53fcb9eef47c9e4_zone_21336_sect_6432_site_380', i: 'inv-nets'});
admixerML.singleRequest();
});
</script>


<script type="text/javascript">
    admixerML.fn.push(function() {
admixerML.display('admixer_83bba78637ac45ceb53fcb9eef47c9e4_zone_21336_sect_6432_site_380');
});
</script>

 <p>Про це також <a href="https://www.facebook.com/dzindzia?__tn__=%2CdC-R-R&amp;eid=ARDK7k3J_9LS4sHOoBsJKAHLpc65wgIdlMGkWNuMAWEZHenzQ1uLM1qct6q0YQ6cyKGuFabnz4Uv2_E8&amp;hc_ref=ARSlAWsb1hqofx3VP4ISQfADllBo-Fpr5Yzee10LfrqGJ9Dt10SX2idrBamkwXBaxTo&amp;fref=nf" rel="noopener noreferrer" target="_blank">написав</a> журналіст Андрій Дзиндзя, зазначивши,  що Семенченку "вдалося уникнути затримання через наявність в нього дипломатичного паспорта".</p> <p>"Джерела з Грузії повідомляють, що Семенченко втік, залишивши своїх спільників. Також повідомляється, що затримання членів ОПГ Семенченка відбулося після спроби купівлі ними зброї, що задокументовано спецслужбами Грузії", - додав він.</p> <div class="image-box image-box_center"><img alt=" " src="//img.pravda.com/images/doc/4/f/4f4eec9------.png"> <div class="image-box__caption">За словами Дзиндзі, фото зроблене 3 дні тому</div> <div class="image-box__author">FB Андрій Дзиндзя</div> </div> <p>Також Дзиндзя заявив, що "названо призвища трьох затриманих спецслужбами Грузії українців: Орленко Ігор, Коростелов Юрій, Мелія Роланд". За його словами, "усі пов'язані з бандою Семенченка".</p> <p><div class="video-container"><iframe frameborder="0" scrolling="no" src="https://www.facebook.com/plugins/post.php?href=https%3A%2F%2Fwww.facebook.com%2Fdzindzia%2Fposts%2F1982438781793660&amp;width=500"></iframe></div></p> <p>Раніше Міністерство внутрішніх справ Грузії уточнило, що у неділю в Тбілісі <a href="https://www.pravda.com.ua/news/2018/12/2/7199998/" rel="noopener noreferrer" target="_blank">були затримані 6 громадян України і один громадянин Грузії.</a></p> <p>Відзначається, що під час обшуків в готельних номерах виявлено пістолети "Беретта" і "Макаров", автоматичну ручну вогнепальну зброю і різні боєприпаси.</p> <p>Порушено кримінальну справу за ст. 236 Кримінального кодексу Грузії ( "Незаконна купівля та зберігання вогнепальної зброї, боєприпасів, вибухових речовин").</p> <p>У МВС повідомили, що громадяни України прибули до Грузії 27 листопада. Цілі і завдання візиту до країни з'ясовуються.</p> <p>"Міністерство внутрішніх справ і Служба держбезпеки встановлюють, чи залучені затримані громадяни України і Грузії до політичних процесів у країні", - зазначили у відомстві.</p> <p>Раніше у МВС Грузії <a href="https://www.pravda.com.ua/news/2018/12/2/7199975/" rel="noopener noreferrer" target="_blank">повідомляли про 7 затриманих</a> громадян України.</p> <p>Повідомлялося, що серед затриманих - грузин Лука Чхетія, який воював в Україні на Донбасі.</p> <p>У свою чергу у Департаменті консульської служби МЗС України повідомили "Українській правді", що український консул перевіряє інформацію про можливе затримання в Грузії громадян України.</p> <p>Як повідомлялося, у неділю в столиці Грузії Тбілісі на проспекті Руставелі <a href="https://www.pravda.com.ua/news/2018/12/2/7199985/" rel="noopener noreferrer" target="_blank">пройшла масова акція протесту</a>, організована об'єднаною опозицією, з вимогою проведення дострокових парламентських виборів.</p> </div>    


</div>