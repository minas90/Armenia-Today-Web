<div class="article__header_description"><p>Нардеп Ольга Василевська розповіла, чим закінчаться скандали для президентської партії</p></div><div class="article__body"><p>У парламентській фракції "Слуга народу" розгорівся <a href="https://ukr.segodnya.ua/politics/rozenko-ofis-prezidenta-obvinil-11-slug-naroda-v-poluchenii-po-30-tysyach-dollarov-1348936.html" target="_blank">корупційний скандал з можливими хабарами 11 нардепів</a>. Однак в політичній силі вважають, що на цьому проблеми не закінчаться і будуть нові.</p><p>Про це сказала в ефірі <a href="https://hromadske.ua/posts/frakciya-rozvalyuyetsya-deputatka-slugi-narodu-pro-skandal-u-podatkovomu-komiteti?fbclid=iwar2punut10rldcsnkqc-umlx4jzxirm8idmzx3nogalisvi1ejybwvtflts" target="_blank" rel="nofollow">Hromadske</a> народний депутат від "Слуги народу" Ольга Василевська.</p><p>Вона вважає, що керівництво політичної сили має, нарешті, розібратися в ситуації.</p><p><em>"Я не можу розібратися, які плани у керівництва фракції щодо тих депутатів, які голосували або не голосували (за законопроекти в податковому комітеті – ред.). Тому що вранці є заява, що всі повинні обов'язково пройти поліграф, вдень – необов'язково, це важке випробування для фракції, давайте, хто хоче добровільно, нехай проходить. Що це за керівництво фракції, яке не може твердо стояти на якійсь позиції? Тобто, вони бачать, що фракція розвалюється, комітет розвалюється. Я думаю так, принаймні, я бачу ще один або два таких скандали, а вони будуть ці скандали"</em>, – сказала Василевська.</p><p>Наредп вважає, що скандал може закінчитися тим, що фракція просто пересвариться.</p><p>Як повідомляли новини "Сьогодні", днями з'явилися заяви, що Офіс президента звинуватив 11 "слуг народу" в отриманні по 30 тис. доларів за те, щоб ті завалили один із законопроектів, і вимагає від депутатів зазначеного комітету пройти поліграф. Він уточнив, що йшлося про законопроект № 2047-д про скасування корупційних схем (який був провалений).</p><p>Пізніше у зв'язку з цим повідомленням Спеціалізована антикорупційна прокуратура (САП) зареєструвала кримінальне провадження для перевірки "слуг народу" на наявність вчинення корупційного злочину. Стаття, за якою порушено провадження, передбачає покарання до 12 років в'язниці.</p><p>Також <a href="https://ukr.segodnya.ua/politics/vseh-na-poligraf-zelenskiy-otreagiroval-na-korrupcionnyy-skandal-v-sluge-naroda-1349482.html" target="_blank">президент Володимир Зеленський відреагував на корупційний скандал в "Слузі народу"</a>. Він закликав усіх членів зазначеного комітету пройти перевірку на поліграфі і розповів, що буде з депутатами, провину яких доведуть.</p><p>Внаслідок 23 жовтня голова фракції Давид Арахамія і нардеп Дмитро Дубинський зголосилися першими пройти поліграф. Однак <a href="https://ukr.segodnya.ua/politics/dubinskiy-proshel-detektor-lzhi-pervye-rezultaty-1349834.html" target="_blank">детектор брехні пройшов тільки Дубинський</a>, а Арахамію перенесли на 24 жовтня.</p><div id="player_1571916526_1549" class="xplayer_wrapper"></div><video poster="https://cdn.segodnya.ua/i/video_snapshot_poster/media/video/5db/12c/38e/5db12c38ede09.mp4" src="https://segodnya.ua/media/video/5db/12c/38e/5db12c38ede09.mp4" controls></video><figcaption><span class="copyright"></span></figcaption><p>Нагадаємо, раніше вже ходили чутки про проблеми всередині політичної сили. "Зеленський прокоментував "розкол" в "Слузі народу", дивіться відео:</p><div id="player_1571916526_6290" class="xplayer_wrapper"></div><video poster="https://cdn.segodnya.ua/i/image_poster/media/video/5d9/f91/e17/1_5d9f91e17adc6.jpeg" src="https://segodnya.ua/media/video/5d9/f91/e17/5d9f91e17adc6.mp4" controls></video><figcaption><span class="copyright"></span></figcaption><p>Читайте найважливіші та найцікавіші новини у нашому Telegram</p></div>